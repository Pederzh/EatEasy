# EatEasy
Progetto di Maturità (Pederzani, Genesi, Altieri, Marforio): 
Web application costituita da un motore di ricerca per attività commerciali per persone con particolari necessità 
(difficoltà motorie, uditive, visive, allergie e preferenze alimentari, necessità di neo-mamme).

Eateasy è un progetto sviluppato durante l’intero corso dell’anno scolastico 2015/2016 dal gruppo GAMP, formato da: Lorenzo Genesi, Matteo Altieri, Simone Marforio, Luigi Pederzani; in collaborazione con due ragazze dell’Università di Architettura di Genova: Tatiana Giordano e Marta Bozzano. 
La nostra collaborazione è stata portata avanti su due fronti: le loro competenze in materia di accessibilità architettoniche derivanti da necessità particolari e le nostre conoscenze informatiche dall’analisi iniziale alla progettazione, fino allo sviluppo del progetto.
Il progetto nasce dalla volontà di promuovere la diversità come fattore di arricchimento. Ognuno di noi è diverso da chi ha accanto, e per questo motivo tutti devono avere la possibilità di godersi una pasto anche fuori casa propria, mantenendo la propria autonomia.
Lo scopo finale è quello di promuovere tutte le attività commerciali che offrono dei servizi mirati a persone con esigenze particolari, che comprendono disabilità motorie (transito libero per carrozzine, sufficiente spazio per muoversi senza problemi...), disabilità uditive o problemi visivi, specifiche richieste alimentari (allergie, intolleranze, vegetarianesimo, veganesimo, celiachia...), attenzioni che riguardano l’ambiente (utilizzo di materiali biodegradabili, raccolta differenziata...) e le famiglie (spazio ricreativo per i bambini, disponibilità di accessori adatti per la prima infanzia...).
Allo stesso modo, anche la nostra applicazione web è realizzata in modo da essere accessibile al maggior numero di persone, secondo quanto emerso dalle nostre analisi. Ad esempio è possibile ingrandire il testo o desaturare i colori che potrebbero dare fastidio a persone affette da daltonismo. Invece, per quanto concerne i risultati proposti a seguito di una ricerca in base a una qualsiasi esigenza dell’utilizzatore finale, è stato sviluppato un motore di ricerca ad-hoc per garantire la maggiore accuratezza possibile.

Documentazione al seguente indirizzo: https://goo.gl/1zV6XT
